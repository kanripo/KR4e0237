# -*- mode: mandoku-view; -*-
#+TITLE: 集玉山房稿
#+DATE: 2015-08-25 00:27:20.148815
#+PROPERTY: ID KR4e0237
#+PROPERTY: BASEEDITION WYG    
#+PROPERTY: JUAN 提要
<pb:KR4e0237_WYG_000-1a>¶
欽定四庫全書　　　　集部六¶
　集玉山房稿　　　　　别集類五(明/)¶
　　提要¶
　　　　(臣/)等謹案集玉山房稿十巻明葛昕撰昕字¶
　　　　幼明號龍池徳平人官尚寳司卿昕以䕃起¶
　　　　家初除都督府都事陽武侯薛鋹以貧故幾¶
　　　　不得襲昕力排羣議鋹始得襲封尋遷工部¶
　　　　屯田司郎中議裁惜薪司炭額百餘萬又汰¶
<pb:KR4e0237_WYG_000-1b>¶
　　　　厰司内官五百六十一人禍幾不測然連三¶
　　　　疏争之竟如議又争戚畹鄭福濫請䘏典雖¶
　　　　不行天下壯之其風節頗侃侃不阿其他文¶
　　　　亦踈爽駿快無媕妸齷齪之氣肖其為人惟¶
　　　　贈孔劍峯一序似乎溺于左道不類昕之所¶
　　　　為然昕不得其父母遺像孔以術追寫如生¶
　　　　故喜極而譽之發于孝子之心不自知其言¶
　　　　之失猶可以曲諒者也是集為其子如龍等¶
<pb:KR4e0237_WYG_000-2a>¶
　　　　所編凡疏一巻贊語一巻詩一巻序一巻誌¶
　　　　狀一巻記銘跋一巻啓一巻書二巻祭文一¶
　　　　巻今仍其舊第著之於錄焉乾隆四十四年¶
　　　　五月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
