# -*- mode: mandoku-view; -*-
#+TITLE: 集玉山房稿
#+DATE: 2015-08-25 00:27:20.203827
#+PROPERTY: ID KR4e0237
#+PROPERTY: BASEEDITION WYG    
#+PROPERTY: JUAN 卷二
<pb:KR4e0237_WYG_002-1a>¶
欽定四庫全書¶
　集玉山房稿巻二¶
　　　　　　　　　　　　　明　葛昕　撰¶
　恩䘏賛語¶
　　少師大學士李公春芳¶
性資純粹問學淵深史館積有勤勞春曹雅稱寅直裂¶
麻承眷忠貞夙著於當時奉詔掄才藻鑑猶傳於今日¶
世廟重憑几之託莊皇嘉定䇿之勲翼翼小心培元氣¶
<pb:KR4e0237_WYG_002-1b>¶
以臻和平之化謙謙雅度陶士習以成師濟之風跡未¶
老而辭榮真難進而易退庭闈養志孝友式重於鄉評¶
泉石凝神操履允孚乎士論宏材懿徳完節全名藹然¶
先進之儀刑惜哉耆碩之溘殞所有恩恤宜從優厚¶
　　少傅大學士吕公本¶
夙侍講幄載典文衡入參大政荷聖主特達之知歸賦¶
閒居收里閈孝友之譽榮福咸萃壽考令終禮問已備¶
於生前䘏典宜隆於歿後¶
<pb:KR4e0237_WYG_002-2a>¶
　　少傅大學士余公有丁¶
天性冲醇問學深邃辟雍𢎞作人之化講幄攄弼亮之¶
謨公敏夙孚於佐銓寅清茂著於典禮肆羅俊乂矢竭¶
忠勤翊贊皇猷殫心盡瘁應得䘏典宜示恩崇¶
　　少保兵部尚書王公崇古¶
訏謨壯猷赤心偉度備倭海上屢收馘獲之功總制朔¶
方大著安攘之畧執兇叛而申我法紀布昭聖武於遐¶
荒孚逺人而堅其欵誠永貽謐寧於列鎭生前既隆禮¶
<pb:KR4e0237_WYG_002-2b>¶
問歿後宜備䘏章¶
　　太子太保大學士嚴公訥¶
性資醇謹問學淵深夙稱東觀之名流無負中朝之偉¶
望秩宗典禮績懋著於寅清銓部持衡明並符於冰鑑¶
迨參宻勿益殫忠貞及賁邱園尤持雅操合齒徳爵為¶
世所共尊積歲月時於人無異議髙風令譽全節完名¶
所有差官造塟於例實為允協¶
　　太子太保大學士陳公以勤¶
<pb:KR4e0237_WYG_002-3a>¶
徳性充醇忠猷宏邃立學純正而文章擅藻於詞林履¶
道端方而行誼夙孚於士論侍潛邸懋啓沃之功薦鼎¶
司著匡弼之績休休雅量表率百揆翼翼小心昭事聖¶
主方急流而勇退式髙恬淡之風當處盛而鳴謙彌見¶
清修之節生無忝夫名臣歿有需於鉅典¶
　　太子太保工部尚書楊公兆¶
心本坦夷行崇博大由郎署而方面隨著賢聲自撫廵¶
而總戎尤懋偉績筦樞多安戢之畧董工宣節省之猷¶
<pb:KR4e0237_WYG_002-3b>¶
况未老而辭榮殆急流而勇退所有造塟一應差官¶
　　都察院左都御史陳公炌¶
操履端方藴藉冲粹敭厯中外正直之譽望久隆佐總¶
部䑓耿介之休聲茂樹精白無忝於屋漏忠貞每寓於¶
風裁用舍以時夷險不貳居家鄉評推重立朝士論攸¶
歸似應造塟以示優異¶
　　禮部尚書汪公鏜¶
問學閎博夙效編摩講讀之勞徳性溫醇晩收長厚恬¶
<pb:KR4e0237_WYG_002-4a>¶
退之譽行誼允孚乎閭里䘏典宜備乎彛章¶
　　禮部尚書萬公士和¶
心性醇恪操履端貞秉直道以立朝允矣國人之望崇¶
素節以勵俗居然先進之風文章早擅於藝林行誼尤¶
隆於鄉黨所應祭塟自有典章¶
　　兵部尚書石公茂華¶
性本忠貞猷兼文武曹郎著氷蘗之聲岳牧表旬宣之¶
績一撫重鎭居然千里干城再秉節旄允矣三邉鎻鑰¶
<pb:KR4e0237_WYG_002-4b>¶
樽爼收折衝之效金湯樹屏翰之勲賑恤心勞擘畫力¶
瘁所有差官造塟於例實為允宜¶
　　工部尚書郭公朝賔¶
性本忠貞才優康濟自郎署而為藩為臬聿著芳聲躋¶
卿貳而司農司空懋彰偉勩正直兼之忠厚博大運以¶
精明持耿介而終始不渝雅負端人之望敦朴素而内¶
外無問式昭先進之風清修夙協乎輿評操履尤嚴於¶
晩節所有營塟相應差官¶
<pb:KR4e0237_WYG_002-5a>¶
　　工部尚書朱公衡¶
才猷卓犖器識𢎞深閩海作人多士沐菁莪之化青齊¶
開府一方貽安戢之庥治漕而轉輸永頼視部則經畫¶
尤宏愛洽羣黎所至尸祝而肖貌徳孚輿論厯官氷蘗¶
以禔身相應差官以示優典¶
　　工部尚書倪公光薦¶
筮仕巖邑循良早播於民謡久任銀䑓明慎允孚於士¶
論綽有先軰之風無忝大臣之節應得恤典宜按舊章¶
<pb:KR4e0237_WYG_002-5b>¶
　　南京吏部尚書丘公橓¶
賦性嚴凝禔身孤介批鱗抗疏直聲已著於早年剔蠧¶
維風勁節弗衰於晩遇清亷無忝羔素古人之風度宛¶
然訓詁足式章縫後進之傳習斯在生為熈朝耆舊歿¶
為海邦典型所有造塟相應遣官¶
　　南京吏部尚書王公本固¶
宅心清謹制行端嚴立朝而夷險一節雅負正人之望¶
居鄉而清白不擾綽有先達之風似應差官以示寵異¶
<pb:KR4e0237_WYG_002-6a>¶
　　南京都察院右都御史海公瑞¶
剛介之操孤髙之行讜言罔知逺害直道見諒於先朝¶
為民不忌侵官正氣尤凛於晩節應予恩恤宜備典章¶
　　南京禮部尚書何公維栢¶
樸貌古心清操直行立朝正色風采表於士林晩歲辭¶
榮徳望髙於閭里理學稱邃輿論攸歸相應造塟用示¶
優異¶
　　南京兵部尚書郭公宗臯¶
<pb:KR4e0237_WYG_002-6b>¶
直諒之心忠貞之性犯顔敢諍風霜備厯於當年敵愾¶
折衝勲烈尤隆於絶塞生前既䝉禮問歿後宜備恤章¶
　　南京兵部尚書隂公武卿¶
存心坦夷制行端慤敭厯諸曹隨在底鎭静之績膴藉¶
兩京沒齒收清修之譽應予全塟仍復差官¶
　　南京兵部尚書郭公應聘¶
天性冲純行誼端恪建節嶺外懋收平定之功筦樞留¶
京載表鎭静之績物望彌久而彌隆出處以禮而以義¶
<pb:KR4e0237_WYG_002-7a>¶
無愧大臣應予全䘏¶
　　南京兵部尚書戴公才¶
天性端凝才猷恢豁秉節重鎭聿樹安攘之勛筦樞留¶
都式光鎻鑰之託立朝而正直有稱居鄉而孝友無間¶
相應差官併造墳壙¶
　　南京刑部尚書孫公植¶
真醇之性耿介之操由郎署而晋卿丞隨在馳清修之¶
譽厯憲䑓而正部院所至樹直諒之聲跡賁丘園心辭¶
<pb:KR4e0237_WYG_002-7b>¶
寵命式徴風度懋著休聞所有營塟似應差官¶
　　南京刑部尚書錢公邦彦¶
天性冲和行誼修潔敭厯中外正直之譽望彌隆退賁¶
丘園謹厚之休聲日茂應予造塟以示殊恩¶
　　南京工部尚書孫公應鰲¶
持身端謹制行清修夙稱柬觀之耆英雅負西垣之偉¶
望撫治則仁洽黎庶陳謨而忠殫講帷世共推服人無¶
異議相應造塟特遣專官¶
<pb:KR4e0237_WYG_002-8a>¶
　　吏部左侍郎兼翰林院學士周公子義¶
徳性端凝問學淵邃清操無愧於屋漏簡質可擬之古¶
人况夙效編摩之勞今特厪恩䘏之㫖仍應差官用示¶
優異¶
　¶
　¶
　¶
　¶
<pb:KR4e0237_WYG_002-8b>¶
　¶
　¶
　¶
　¶
　¶
　¶
　¶
　集玉山房稿巻二¶
